---
title: "Flexbox"
chapter: 17
version: Útgáfa 0.4, ágúst 2021
history:
  - Útgáfa 0.3, ágúst 2020
  - Útgáfa 0.2, júlí 2017
  - Útgáfa 0.1, ágúst 2016
up: ./
previous: \[CSS stuðningur](./16.css-studningur.html)
next: \[Skalanlegir vefir](./18.skalanlegir.html)
---

Það kom snemma í ljós að noktun á visual formatting model með `position` og `float` var ekki nóg til að gera flókin útlit. Sérstaklega getur verið erfitt að nota það til að útbúa útlit þar sem hlutir voru jafn háir eða eru miðjaðir lóðrétt innan foreldris. Flexbox var búið til með það að leiðjarljósi að einfalda gerð flókinna útlita og bjóða upp á meiri sveigjanleika.

Í júli 2009 kom fyrsta útgáfa af staðlinum sem kynnti til leiks `display: box;` sem síðan í mars 2011 breyttist í `display: flexbox;` sem að lokum endaði í `display: flex;` árið 2012 þegar fyrsta candidate recommendation kom út. Stuðningur við flexbox (með vafraforskeytum) er í dag mjög mikill og er aðalleiðin til þess að útbúa útlit í dag.

Flexbox er skilgreint með því að setja `display` eigindið `display: flex;` en þá er element í eðlilegu flæði og börnum þess er raðað með flexbox. Einnig er hægt að setja `display: inline-flex;` en þá er element túlkað _inline_ í eðlilegu flæði en börnum þess raðað með flexbox. Þegar börnum elements er raðað með flexbox er `margin` á alla kanta gleypt með `auto`, ekki bara lárétt.

Börn elements sem er raðað með flexbox eru kölluð _flex items_. Þau raðast sjálfgefið í þeirri röð sem þau eru skilgreind í HTML en við getum breytt þeirri röðun með `order` eigindinu. Hægt er að skilgreina `order` fyrir hvert flex item og er þeim síðan raðað þar sem hærri tala raðar flex item seinna. Sjálfgefið gildi er `order: 0;`.

Þegar flexbox er notað til að skilgreina útlit er mikilvægt að gera greinarmun á elementi sem hefur `display: flex;` (flexbox/flex container) og börnum þess (flexbox/flex items). Það mun ekki virka að skilgreina flexbox eigindi fyrir container á flex items en það er hinsvegar hægt að láta flex items væra _bæði flex item og flex container_.

## Ásar

![](img/flex-direction-terms.svg "Ásar í flexbox. Credit: Mynd frá W3C.")

Í flexbox eru skilgreindir tveir ásar, aðalás (e. main axis) og krossás (e. cross axis) sem eru hornréttir hvorn annan. Með því að nota `flex-direction` getum við skilgreint aðalásin:

* `flex-direction: row;`, sjálfgefið gildi, aðalás frá vinstri til hægri (eða hægri til vinstri ef texti er lesinn þannig).
* `flex-direction: row-reverse;`, aðalás frá hægri til vinstri.
* `flex-direction: column;`, krossás (m.v. `row`) verður skilgreindur sem aðalás og öfugt. Aðalás frá toppi til botns.
* `flex-direction: column-reverse;`, eins og `column` en aðalás frá botni til tops.

Athugið að ekki er skilgreint með heitum á áttum (t.d. `left`) þar sem flexbox á að virka óháð því hvort verið sé að teikna útlit þar sem lesið er frá vinstri til hægri, hægri til vinstri eða frá toppi niður. Þetta heldur áfram í CSS staðli fyrir [_logical properties_](https://www.w3.org/TR/css-logical-1/) þar sem búið er að bæta við lógískum heitum við hluti sem hafa beina vísun í vídd eða átt. `block` og `inline` er notað sem grunn hugtök um í hvaða átt texti flæðir ásamt `start` og `end`, t.d. `margin-inline-start: 1px;` eða `border-block-start-width: 1px;`.

Sjálfgefið er öllum flex itemum troðið á aðalás og þau minnka í samræmi til að fá pláss. Hægt er að nota `flex-wrap` til að láta flex item flæða í nýja _flex-línu_ ef ekki er nóg pláss:

* `flex-wrap: nowrap;`, sjálfgefið, ekki flæða í nýja línu.
* `flex-wrap: wrap;`, ef það er ekki pláss, flæða í nýja línu (vinstri hægri eða hægri vinstri ef texti lesinn þannig).
* `flex-wrap: wrap-reverse;`, eins og wrap en í öfugri röð.

## Röðun á ás

Til að skilgreina hvernig flex item er raðað á aðalás notum við `justify-content`:

* `justify-content: flext-start;`, sjálfgefið, raðar við byrjun á ás.
* `justify-content: flex-end;`, raðar við enda á ás.
* `justify-content: center;`, raðar fyrir miðju áss.
* `justify-content: space-between;`, dreifir plássi _milli_ flex itema.
* `justify-content: space-around;`, dreifir plássi milli _og utanum_ flex item.

![](img/justify-content.svg "Mismunandi röðun með justify-content. Credit: Mynd frá W3C.")

Staðsetningu _innan línu_ á krossás er skilgreind með `align-items`:

* `align-items: stretch;`, sjálfgefið, jafnar við stærstu línu.
* `align-items: flex-start;`, byrjun línu.
* `align-items: flex-end;`, enda línu.
* `align-items: center;`, miðju línu.
* `align-items: baseline;`, jöfnuð við _baseline_.

![](img/align-items.svg "Mismunandi röðun með align-items. Credit: Mynd frá W3C.")

Með `align-self` getur hvert og eitt flex item skilgreint hvernig það hagar sér m.t.t. `align-items`.

Til að breyta staðsetningu _lína_ á krossás notum við `align-content`, en það hefur því aðeins áhrif ef `flex-wrap` er ekki `no-wrap`.

* `align-content: stretch;`, sjálfgefið, línur teygðar til að taka allt pláss.
* `align-content: flext-start;`, raðar við byrjun á ás.
* `align-content: flex-end;`, raðar við enda á ás.
* `align-content: center;`, raðar fyrir miðju áss.
* `align-content: space-between;`, dreifir plássi _milli_ flex itema.
* `align-content: space-around;`, dreifir plássi milli _og utanum_ flex flex item.

![](img/align-content.svg "Mismunandi röðun með align-content. Credit: Mynd frá W3C.")

## Stærðir á flex item

Við getum stýrt því hvernig flex item taka pláss innan flexbox með `flex-grow`, `flex-shrink` og `flex-basis`.

Við skilgreinum `flex-grow` með rauntölu, stærri en `0` og skilgreinir hvernig flex item stækkar, sjálfgefið er `0`.

* Ef öll flex item hafa `flex-grow: 1;` taka þau öll jafnt pláss.
* Ef öll hafa `1` en eitt þeirra hefur `2` mun það taka tvisvar sinnum meira pláss (eins og hægt er) en hin flex item fá jafn mikið af plássi sem eftir er.
* Ef aðeins eitt flex item hefur `flex-grow` skilgreint mun það taka allt pláss sem önnur flex item þurfa ekki.

Við skilgreinum `flex-shrink` eins og `flex-grow` en það stýrir því hvern flex item minnkar, sjálfgefið er `1`.

Upprunastærð á flex item er skilgreind með `flex-basis`, þá getum við skilgreint hversu mikið pláss flex item á að taka áður en plássi er dreift til flex itema, sjálfgefið er `auto`.

Þessi þrjú eigindi ætti alltaf að skilgreina með `flex` eigindi en það stillir óskilgreind gildi rétt m.v. sett gildi. Í flestum tilfellum ætti að vera nóg að setja gildið sem:

* `initial`, sjálfgefið, flex item minnka ef ekki er nóg pláss en stækka ekki umfram `width` og `height` gildi sín.
* `auto`, stærð skv. `width` og `height` en stækkar til að fá auka pláss í flexboxi.
* `none`, flex item stækka hvorki né minnka.
* `<tala>`, tilgreinir hlutfall sem flex item fær af plássi.
